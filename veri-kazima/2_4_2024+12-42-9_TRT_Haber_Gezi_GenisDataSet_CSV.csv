,Baslik,Ozet,Kategori,Link,Icerik
0,Ihlamur Kasrı FPV dron ile görüntülendi,"Yüzyıllar önce inşa edilip ıhlamur ve çınar ağaçlarının güzelliğiyle şiirlere konu olan Ihlamur Kasrı, FPV dron ile görüntülendi.",Gezi,https://www.trthaber.com/haber/gezi/ihlamur-kasri-fpv-dron-ile-goruntulendi-789163.html,"Sultan Abdülmecid döneminde 1849-1855 yılları arasında yaptırılan ve dinlenme, biniş ile av kasrı olarak kullanılan Ihlamur Kasrı asırlardır ihtişamını koruyor. Kasırda padişahların yabancı devlet adamlarını, şairleri, yazarları ve çeşitli sanatkarları da ağırladığı biliniyor. Mimarisi ve doğal güzelliğiyle dikkatleri çeken kasır, Osmanlı döneminde özellikle Lale Devri'nden sonra etkili olan Barok ve Ampir süsleme geleneğinin de bir örneği olma özelliğini taşıyor. Ihlamur Kasrı'nın dışı, içi ve bahçesi FPV dron ile görüntülendi. Görüntülerde, 24 bin 724 metrekarelik mesire alanı içinde bulanan iki ayrı yapı, havuz ve ihtişamlı merdivenleri yer alıyor."
1,Yaz tatilinde çocuklar için İstanbul gezi rotası,"Öğrenciler için zil çaldı, yaz tatili başladı. İlk ve ortaöğretim kurumlarındaki çocuklar, eğitim-öğretim yılının sonuna gelerek karnelerini aldı. Öğrenciler ve aileleri büyük bir heyecan yaşarken biz de onların yaz tatilinde İstanbul'da gezebilecekleri rotaları TRT Çocuk Ebeveyn Akademisi'nde yer alan ve sürekli güncellenen makalelerden derledik.",Gezi,https://www.trthaber.com/haber/gezi/yaz-tatilinde-cocuklar-icin-istanbul-gezi-rotasi-775373.html,"Ebeveynlerin medya okuryazarlığını artıran, çocukla olan iletişimini güçlendiren ve uzman bakış açıları sunan TRT Çocuk Ebeveyn Akademisi’nde detaylı bir şekilde ele alınan gezi makalelerini inceledik ve yaz tatili için bir rota oluşturduk. Aileler, tatil boyunca bu rotayla birlikte gerek kültürel gerekse eğlenceli aktiviteler yapabilecek. Panorama 1453 Tarih Müzesi    Gezimize dünyanın ilk tam panoramik müzesi olan Panorama 1453 Tarih Müzesi’yle başlıyoruz. İstanbul’un fethini görsel ve işitsel duyulara hitap edecek şekilde ortaya koyan müze, kuşatmanın geçtiği Topkapı – Edirnekapı surlarının karşısında bulunmasıyla tarihî ruhu da yaşatıyor. Haftanın her günü açık olan müzeye 08.00-18.30 saatleri arasında ziyaretçi kabul ediliyor. Nezahat Gökyiğit Botanik Bahçesi    Rotamızı doğaya meraklı çocuklarla keyifle gezilebilecek bir mekâna çeviriyoruz: Nezahat Gökyiğit Botanik Bahçesi. Eğitim ve öğretim yılı boyunca artan stresten uzaklaşmak ve doğayla ilişki kurmak için çok uygun bir yer olan bu botanik bahçe, çeşitli bitki türlerinin yanı sıra araştırma, eğitim ve öğretim merkezi olarak da biliniyor. Botanik konusu haricinde çocuklara yönelik kitaplar da bulunan kütüphanede 5 bin 200 kitap yer alıyor. İstanbullular için bir nefes alma noktası olan bahçe, ücretsiz hizmet sunuyor ve yaz tatili boyunca pazartesi hariç her gün 09.30-19.00 arasında ziyaretçilerini bekliyor. Dolmabahçe Resim Müzesi   Sanata ilgi duyan çocuklar ve aileleri için ise keşfedilmeyi bekleyen resimleri incelemek adına Dolmabahçe Resim Müzesi’ne doğru bir yolculuğu öneriyoruz. Müzede Osman Hamdi Bey ve İbrahim Çallı'nın da aralarında bulunduğu önemli isimlerin yanı sıra, Osmanlı padişahlarının yaptırdığı ve satın aldığı eserler de yer alıyor. Müze, pazartesi hariç her gün 09.00-18.00 arası gezilebiliyor. 0-6 yaş aralığındaki çocuklar için ücretsiz olan Dolmabahçe Resim Müzesi’ne MüzeKart’la da girebilirsiniz. Şerefiye Sarnıcı    Geçmişe ışık tutan Şerefiye Sarnıcı, İstanbul’un Tarihi Yarımada içerisinde bulunan en eski su yapılarından biri... Çocuklarla birlikte gezilebilecek dikkat çekici bir mekân olan sarnıç, ülkemizde bir ilk olan 360° harita sistemiyle sanat ve teknolojiyi aynı tabanda buluşturuyor. Bin 600 yıllık saklı bir miras barındıran Şerefiye Sarnıcı’nda “su şehri” temasıyla ele alınan bir mapping gösterimi de yer alıyor. Bu gösterimde İstanbul’un su kültürüne yer veriliyor. Şerefiye Sarnıcı’nı ziyaret ederken aynı zamanda çok yakında bulunan Yerebatan Sarnıcı’na da uğramak mümkün. İstanbul Arkeoloji Müzesi    Türk müzeciliğinin temelini oluşturan İstanbul Arkeoloji Müzesi’nin kökeni Mecma-ı Asar-ı Atika’ya (Eski Eserler Koleksiyonu) dayanıyor. Bu yüzden barındırdığı çeşitli kültürlere ait birçok eserle İstanbul’da gezilmesi gereken önemli noktalardan biri oluyor. Köklü bir tarihe sahip olan müze, her gün 09.00-20.00 arasında ziyaret edilebiliyor.  Topkapı Sarayı    İstanbul’un fethinin ardından Fatih Sultan Mehmet tarafından yaptırılan ve yüzyıllarca padişahların ev sahipliğini yapan saray, yaz tatilinde çocuklarla gezilebilecek keyifli noktalardan biri. Topkapı Sarayı yapıları, mimarisi, koleksiyonları ve arşiviyle dünyanın en büyük müze-saraylarından biri olma özelliğini taşıyor. Ziyaretçiler, MüzeKart’ın geçerli olduğu Topkapı Sarayı’nı salı günleri hariç her gün 09.00-18.00 arasında gezebilir. Uçurtma Müzesi    Bir sonraki durağımızda eğlenceli bir rotaya yer veriyoruz: Uçurtma Müzesi. Türkiye’nin tek, dünyanın ise 18 uçurtma müzesinden biri olan müzede uçurtma okulu ve kütüphanesi de bulunuyor. Atölyeye katılım hâlinde sadece uçurtmanın ücreti alınan müzeye girişler ücretsiz. Hafta içi 09.30-17.00 arası, cumartesi günü ise özel randevuyla müzeyi gezebilirsiniz. Kelebek Çiftliği   İstanbul’un içinde renkli bir rota daha: Kelebek Çiftliği. Çiftlikte kelebeğin hikâyesinin anlatıldığı bir sinevizyon gösterisinden sonra rehber eşliğinde iklim kontrollü kelebek serasında gezilebiliyor. Kelebek Çiftliği, pazartesi hariç her gün 10.00-18.00 arasında hizmet veriyor. 34 Ormanpark Şimdi ise rotamızı şehrin içinde nefes aldıran bir mekâna çeviriyoruz. 34 Ormanpark gerek atölyeleriyle gerek yaş sınıflarına göre ayırdığı etkinlikleriyle ilgi çekici bir durak. Orman eğitimi alabileceğiniz, çeşitli parkurlarda yarışabileceğiniz bu eğlenceli mekanı pazartesi hariç her gün 09.00-18.00 arasında gezebilirsiniz. Beyoğlu İllüzyon Müzesi Son olarak rotamızı gizem dolu bir müzede tamamlıyoruz. Çocuklarla beraber ebeveynlerinin de ilgisini çekecek olan bu müzede birçok şeyi keşfedebilirsiniz. Eğlenceli tüneller, fotoğraf çektirme alanları ve illüzyon gösterilerinde kullanılan eşyalarla farklı bir deneyim sahibi olabilirsiniz. Müzeyi haftanın her günü 11.00-20.00 arası ziyaret edebilirsiniz. "
2,Ankara'nın kendine hayran bırakan gönül ilçesi: Nallıhan,"Ankara’ya yakın, sessiz ve sakin bir ilçe Nallıhan’a götüreceğiz sizleri. Nallıhan, doğası, tarihi zenginliği ve kültürü ile görenleri kendine hayran bırakıyor. Peki Nallıhan’da ziyaretçileri neler bekliyor?",Gezi,https://www.trthaber.com/haber/gezi/ankaranin-kendine-hayran-birakan-gonul-ilcesi-nallihan-721578.html,"Tertemiz havası, kuş cıvıltıları, tarihi zenginlikleriyle yalnız ulaştığınız noktanın değil, yolculuğunuzun da keyifli geçeceği bir yer. TRT Haber ekibinin bu haftaki durağı Nallıhan... Doğal güzelliğiyle kendine hayran bırakan Nallıhan'da TRT Haber ekibi rotasını, göçmen kuşların renkli durağına çevirdi. Nallıhan Kuş Cenneti Nallıhan Kuş Cenneti'nde bugüne kadar 191 çeşit kuş gözlemlendi. Kimi göçmen kimi yerli kuşların diyarı burası. Cansız halde bulunmuş hayvanların doldurulması ile oluşturulan müze de gezilebilecek noktalardan bir tanesi.    Kız Tepesi Tabiat Anıtı'nda film sahnelerine görülebilecek bir atmosfer vatandaşları karşılıyor. Rüya gibi bir manzarayla insaları büyülüyor. Tarihi bir rota: Nallıhan Nallıhan sadece doğası ve yemekleri ile değil, tarihi zenginliği ile de dikkat çekiyor. Geçmişten günümüzde çok sayıda tarih görenleri kendisine hayran bırakıyor. Haber: Göksu Kandemir
Kamera: Tahsin Özkan
Kurgu: Hakan Demirkıran"
3,Son yılların gözde turizm merkezi: Sığacık,"İzmir'in Seferihisar ilçesine bağlı Sığacık, son yılların gözde turizm merkezlerinden biri haline geldi.",Gezi,https://www.trthaber.com/haber/gezi/son-yillarin-gozde-turizm-merkezi-sigacik-719756.html,"Dizilerin doğal çekim platosu, her sokağı ayrı bir fotoğraf karesi... Üstelik İzmir’e sadece 52 kilometre uzaklıkta.  Son yılların gözde turizm merkezi Sığacık'ta ne yapılır? Nerede kalınır? Ne yenir? Tüm bu soruların yanıtını, TRT Haber muhabiri Semra Kırışman ve kameraman İsmail Dostoğlu, rehberliğinde buluyoruz."
4,"Osmanlı'nın ilk sanayi tesisi ""Fatih Dökümhanesi"" turizme kazandırılacak","İstanbul'un fethinde kullanılan top ve güllelerin döküldüğü, aynı zamanda Osmanlı'nın ilk sanayi tesisi olduğu öğrenilen Fatih Dökümhanesi'nin restorasyon çalışmaları ile turizme kazandırılması amaçlanıyor.",Gezi,https://www.trthaber.com/haber/gezi/osmanlinin-ilk-sanayi-tesisi-fatih-dokumhanesi-turizme-kazandirilacak-718621.html,"Kırklareli Valisi Birol Ekici ile Türkiye Döküm Sanayicileri Derneği (TÜDÖKSAD) Yönetim Kurulu Başkanı Kadir Efe, Demirköy ilçesindeki dökümhaneyi gezerek, yapılması planlanan projeler hakkında görüştü. Ekici, Osmanlı'nın ilk sanayi tesisinin Fatih Dökümhanesi olduğunu söyledi.   ""Burayı Türkiye'nin hazineleri arasına kazandırmak istiyoruz"" Dökümhanede 1300'lü yılların başından itibaren Fatih Sultan Mehmet'in İstanbul'un fethinde kullandığı toplar ve güllelerin döküldüğünü ifade eden Ekici, tesiste uzun yıllar üretim yapıldığını söyledi. Tesisi restore ederek turizme kazandırmak istediklerini anlatan Ekici, ""Osmanlı'nın ilk sanayi tesisinin ayağa kaldırılmasıyla ilgili Valiliğimiz ile Sanayi ve Teknoloji Bakanlığımızın bir çalışması var. Bu çalışma çerçevesinde İstanbul Teknik Üniversitesi akademik personeli ile hazırladığımız bir koruma projemiz var. Burayı Türkiye'nin hazineleri arasına kazandırmak istiyoruz"" dedi.   ""Türk sanayiinde o tarihte yapılmış büyük bir yatırım"" Dökümhanenin tarihi öneme sahip olduğunu vurgulayan Kadir Efe, ""Dökümhaneden çok etkilendik. Bu eseri günümüze taşımak için hem bizlerin hem de bakanlıklarımızın bir hedefi olmuştur. TÜDÖKSAD bu hedefin hep içinde olacak"" diye konuştu. İyi bir proje çalışması ile dökümhanenin turizme kazandırılabileceğini anlatan Efe, şunları kaydetti: ""İnşallah bu önemli eseri Türkiye'ye hep beraber kazandırırız. Bu sanayi tesisi, hem tarihimizi hem o günkü bilimi gösteriyor. Burası Türk sanayiinde o tarihte yapılmış büyük bir yatırım. Böyle bir sanayinin 1300 yıllarında kurulması büyük bir iş. Onu restore edip insanlığa ve dökümcülere kazandırmak istiyoruz."" Vali Ekici, Efe ve beraberindekiler daha sonra longoz ormanlarını gezdi."
5,İstanbul'un saklı köyü: Garipçe,"Konumu ve tarihi mekanlarıyla İstanbulluların kaçış noktası Garipçe Köyü, yeşilin ve mavinin birleştiği eşsiz manzarasıyla dikkat çekiyor. TRT Haber, Rumeli Feneri ve Rumeli Kavağı arasındaki saklı köy Garipçe'ye gitti.",Gezi,https://www.trthaber.com/haber/gezi/istanbulun-sakli-koyu-garipce-718351.html,"Yeşili ayrı, mavisi ayrı güzel... Ne şehrin içinde ne de şehrin dışında, İstanbul’ un huzur veren eski bir köyüne yolculuk burası. Buraya geldiğinizde sizi ilk karşılayan dalgaların ve rüzgarın sesi oluyor. Burası neresi mi? Garipçe köyü. Rumeli Feneri ve Rumeli Kavağı arasında bir köy. Burası İstanbul değil diyebilirsiniz çünkü Karadeniz gibi görünüyor adeta yeşilin hakim olduğu bir köy. Burada ilk gözümüze çarpan ise ormanlık alan. Ki zaten köyün yüzde 85'i ormanlık alandan oluşuyor. Geriye kalan yüzde 10luk kısımsa yerleşim alanı.    10 kilometre mesafedeki köye toplu ulaşım ve özel araçla gidilebiliyor İstanbul Sarıyer’e 10 kilometre uzaklıkta bulunan köye toplu ulaşımla gidecekseniz eğer Hacıosman metro durağından 150 hat numaralı İETT otobüsüne binmeniz gerekiyor. Eğer özel aracınızla bu yolculuğu yapacaksanız, Sarıyer’den Kilyos’a doğru ilerledikten sonra Rumeli Feneri ayrımından dönüp devam etmelisiniz. Yolda göreceğiniz Garipçe tabelası size yönünüzü gösterecektir. Garipçe köyünün sakinliği huzuru daha yoldayken karşılıyor sizi; yeşile uzayan bir yol… Yaklaşık 45 dakika süren yolculuğun sonunda, işte iki katlı evleri, dar sokaklarıyla, küçücük şehirde uzak oluşuyla sanki garip kalmış gibi ""garipçe"" İstanbul'un küçük Kardeniz'i Köyün girişinde ilk karşılayan köy halkının ellerinden çıkan lezzetler oluyor. Üstelik sadece reçeller yok. Dumanı üzerinde buram buram kokan Trabzon ekmeği de var. Buranın halkı da genellikle Trabzon ve Rize'den göç eden karadeniz halkından oluşuyor. Haliyle Karadeniz demek balık demek dolayısıyla buranın halkı da balıkçılıkla uğraşıyor tabi sezon açıldığı için şu anda tüm balıkçılar denizde. Köyde bir bakkal, bir kahve, bir camii ve az sayıda restoran bulunuyor. Kulağa çok az gelebilir ancak köy halkı için oldukça yeterli.    Yeşil ve mavinin birleştiği tepe manzarasıyla turistlerin uğrak noktası Yeşil ve mavinin en güzel birleştiği yer Garipçe'yi yukarıdan seyretmek için ise Garipçe Tepesi'ne çıkmanız yeterli. Sahildeki restoranların yanındaki merdivenlerden yukarı tırmandığınızda, kendine hayran bırakan bir manzara çıkıyor karşınıza.  Bu muazzam manzarayı seyretmek istiyorsanız Garipçe tepesine çıkmanız yeterli. Ancak çıkarken dikkatli olmakta fayda var çünkü taşlık bir nokta burası. Bir yanda Garipçe Kalesi diğer yanda ise Yavuz Sultan Selim Köprüsü yani 3. köprü bulunuyor. Burası bilinen bir yerdi ancak çok ziyaret edilen bir yer değildi. Ne zamanki Yavuz Sultan Selim Köprüsü açıldı hem yerli ve hem de yabancı turistlerin uğrak noktası haline geldi Tarihi güzellik: Garipçe Kalesi Bu köyü özel kılan bir diğer yer ise tarihi Garipçe Kalesi… Normalde Garipçe Kalesi’ni sakin bulmak pek mümkün değil, çünkü sürekli bir ziyaretçi vardır. Ancak şu anda restorasyonda olduğu için kale ziyarete de kapalı.    İlk kaleye girdiğimizde ıssız ve ürkütücü olabilir ancak kalenin denize açılan bu pencerelerinde sonsuzluğa bakmak da gerçekten doyum olmayan bir güzellik. Bu güzel köyde biraz soluklanıp yemek yemek ve kahve içmek istediğinizde ise seçeneğiniz çok da fazla değil. Haber: Sema Akbulut
Kamera: Musa Toprak
Kurgu: Burcu Saraç
 "
6,Anadolu'nun göz bebeği: Kızılcahamam,"Şehir stresinden uzak, doğa ile baş başa ve kültürel zenginliğiyle hayran kalacağınız bir yer: Anadolu'nun göz bebeği Kızılcahamam. TRT Haber ekibi, Ankara şehir merkezinden yaklaşık 90 kilometre uzaklıkta, yaylalarıyla, doğal güzellikleri ve tarihiyle yeni yerler keşfetmek isteyenler için alternatif rotaya gitti.",Gezi,https://www.trthaber.com/haber/gezi/anadolunun-goz-bebegi-kizilcahamam-718339.html,"Denizi yok ama doğal kaynak suyu var. Evet belki bir Karadeniz kadar yeşil değil ama zannedildiği kadar gri de değil... Burası, dünyanın en eski medeniyetlerine ev sahipliği yapmış başkent Ankara. Ankara'da hafta sonu güzel bir etkinlik yapmak istiyorsanız doğa yürüyüşlerine katılabilirsiniz. TRT Haber ekibi de Anadolu'nun göz bebeği Kızılcahamam'ı ziyaret etti. Eşsiz manzaralı Salın Yaylası Doğa tutkunları için alternatif bir rota Kızılcahamam. Şehir stresinden uzak doğa ile baş başa tertemiz bir havası var. Burası da Kızılcahamam'a bağlı Salın Yaylası. Ankara merkezden 115 km uzaklıkta yaylaya sadece özel aracınızla çıkabiliyorsunuz. Ve yaylaya çıktığınızda sisli bir hava sizleri karşılıyor. Belki de bu mevsimde fotoğraf tutkunları için alternatif bir rota olabilir bu yayla… Salın yaylasından ayrıldık. Çeltikçi istikametine doğru yola koyulduk. Taşlıca köyüne çevirdik rotamızı. Taşlıca köyü Anadolu isminin ilk verildiği yer olarak biliniyor. Ve köy halkı bu ismin işte bu ayran taşından geldiğine inanıyor. Anadolu isminin çıkış hikayesi de Sultan Alaaddin Keykubat, Başkale Kalesi'ni fethedip bu köye geldiğinde ortaya çıkıyor.    Kırmızı Ebe ismi verilen mübarek kişi, bir bakraç ayranla ordunun önüne geçer. Bu taşın içine bir bakraç ayranı boşaltır. Bütün askerler hem ayran içer hem matarasını doldurur ama ayran hiç tükenmez. Alaaddin Keykubat’ın yanındakiler, ’Bunda bir hikmet var. Bütün ordu içti ama ayran hala bitmedi der’. O sırada Alaaddin Keykubat 'Sus' der. Taş nazardan çatlar ve ayran boşalır. 'Ana doldur, dolu ana' derler askerler. Oradan Anadolu isminin doğduğu rivayet edilir. Mahkemeağcin köyüne adını veren ağaç: Ihlamur ağacı Sıradaki durağımız Mahkemeağcin köyü... Çeltikçi yolu üzerinde eski bir yerleşim alanı bulunuyor. Burası da Mahkemeağcin köyü. Yerleşim alanının tarihi tam olarak bilinmiyor. Köye adını veren ağaç, ıhlamur ağacıymış. Ihlamur ağacı aynı zamanda mahkeme ağacı olarak da bilinirmiş. Orta Avrupa'da Orta Avrupa'da çokça bulunan ıhlamur ağaçlarının altı aynı zamanda köylülerin toplandığı, sorunların tartışılıp çözümler üretildiği bir alanmış. Hatta köy mahkemeleri de ıhlamur ağacının gölgesinde kurulurmuş. Bu yüzden ıhlamur, ""mahkeme ağacı"" ya da ""mahkeme ıhlamuru"" olarak da bilinirmiş. İsimle ilgili bir diğer rivayet ise Osmanlı'nın son sayımlarında köyde bir kadı olduğu için bu ismin verildiği yönünde.    Alicin Kültürel Jeositi Anadolu'nun göz bebeği, Kızılcahamam'da gezilecek yerlerden biri de Alicin Kültürel Jeositi... Buraya gelebilmek için Kızılcahamam'dan Çeltikçi istikametine doğru Alicin Kültürel Jeositi tabelasını görene kadar devam etmeniz gerekiyor. Ve kısa bir yolculuktan sonra varacağınız Alicin kanyonunun göz alıcı güzelliği ile mest oluyorsunuz. Ve meşhur Alicin deresi... Uzunluğu yaklaşık 20 kilometre. Yeşilliklerle bezeli bir kanyonun içinde yer alıyor. Doğal bitki örtüsü ve doğal güzelliği bölgeye has özellikler. Kanyon tamamen bir jeosit alanı ve barındırdığı doğal tarih ile önemli bir jeolojik hazine... Bu coğrafi güzelliğin içinde ilerlerken yukarı baktığınızda dağların arasına oya gibi işlenen Alicin Manastırı sizi karşılıyor. Sümela'yı andıran gizemli yapı Manastır vadi zemininden 90 metre yükseklikte bir konuma sahip. Görülmeye değer bir fiziki yapısı var. Sarp bir kayada yer aldığı için çıkılması oldukça zor. Bu manastır, kayaların içi biraz daha oyularak ve önü kapatılarak yapıldığı için, Trabzon’daki Sümela Manastırı'na çok benzemekte. Alicin Jeoisiti’nin de hangi dönemde yapıldığı net olarak bilinmiyor. Bazı tarihçiler, bölgenin Roma dönemine ait güvenlik amaçlı inşa edilmiş bir yapı olabileceğini savunuyor. Yıllar önce bölgede yapılan çalışmada, araştırmacılar yapının yapılış amacıyla ilgili bir veriye ulaşamadıklarını söylüyor.    Moloz taşıyla yapılan yapı, 3 kat pencereli. Yaklaşık 10 dönüm alanı kaplıyor… Alicin Kültürel Jeositi Çeltikçi Köyü yakınında bulunuyor. Güzel bir doğa yürüyüşünden sonra soluğu köy kahvesinde aldık. Olur da buraya gelirseniz sıcacık tavşan kanı bir çay içmeyi ihmal etmeyin. Haber: Sabahnur Sayılgan Kulak
Kamera: İhsan Kırkbeşoğlu - Bülent Uzun
Kurgu: Hakan Demirkıran
 "
7,Bursa'nın simgesi Ulu Cami telefon uygulamasıyla rehbersiz gezilebiliyor,"Bursa'da erken dönem Osmanlı sanatının bütün özelliklerini barındıran, Türk ve İslam dünyasının en önemli mabetleri arasında yer alan Ulu Cami'nin rehbersiz gezilebilmesini sağlayacak akıllı telefon uygulaması, kullanıma sunuldu.",Gezi,https://www.trthaber.com/haber/gezi/bursanin-simgesi-ulu-cami-telefon-uygulamasiyla-rehbersiz-gezilebiliyor-680308.html,"Osmanlı payitahtı Bursa'da, Yıldırım Bayezid tarafından 20 kubbeli yaptırılan cami, Bursa'nın çok sayıda manevi isminin imamlık ve müezzinlik yaptığı cami olma özelliğini de taşıyor. Evliya Çelebi tarafından ""Bursa'nın Ayasofya'sıdır. Bütün camilerin ulusudur"" ifadesiyle nitelendirilen kentin simge yapısı, içinde sergilenen Kabe'nin kapı örtüsü ve hat tablolarıyla öne çıkıyor. ""Hat sanatları müzesi"" olarak da anılan cami, 13 ayrı yazı karakteri ile 41 ayrı hattat tarafından duvara yazılmış 87, levha halinde ise 105 olmak üzere 192 hat yazısıyla ziyaretçilerin ilgisini çekiyor. Uygulamada Bursa'nın diğer tarihi yapıları da var Bursa Ulu Cami Onarım Donatım ve Bakım Derneğince yaptırılan ""Bursa Ulu Cami"" isimli mobil uygulama, ilahiyat profesörleri Prof. Dr. Bilal Kemikli ve Prof. Dr. Mustafa Kara'nın katkılarıyla hazırlandı. İbadethanedeki tüm tarihi özelliklerin anlatıldığı program sayesinde, camiye gelen bir turist rehbersiz şekilde yapıyla ilgili her türlü bilgiye ulaşabiliyor.    Yapının tarihçesi, mimarı, özellikleri gibi birçok bilgi bulunan uygulamada, Türkçe ve İngilizce seslendirmeler de camiyi gezenlere kolaylık sağlıyor. Telefon uygulamasında ""Bursa'yı Keşfet"" bölümünde ise Bursa'nın diğer tarihi yapıları hakkında bilgilere erişilebiliyor. ""Bursa Ulu Cami"" programı, ücretsiz olarak Android ve iOS işletim sistemli telefonlara uygulama marketlerinden indirilebiliyor. Cuma vaazı, hutbe ve dini günlerdeki programlar canlı yayınla herkese ulaşıyor Dernek başkanı Hilmi Şanlı, bu telefon uygulamasının Türkiye'deki selatin camilere örnek olacak bir nitelik taşıdığını söyledi. Dijital bir çağın yaşandığını, alışverişten banka hesaplarına her şeyin telefonlardan idare edildiğini belirten Şanlı, ""Amerika'da yaşayan bir vatandaşın Türkiye'ye ulaşma imkanı belki zor olabilir veya Ulu Cami özlemi duyan Almanya'daki bir işçi kardeşimiz olabilir. Ziyaretçilerimizin Ulu Cami ile ilgili doğru, gerçek, bilgileri alma hakkı var. Bundan hareketle Ulu Cami'mizi dijitalleştirdik."" dedi.    Uygulama sayesinde camideki bütün hat yazılarının hem Latin hem de Arap harfleriyle yazılı olarak tarihiyle görülebildiğini aktaran Şanlı, bilgilerin Türkçe ve İngilizce dinlenilebildiğini ifade etti. Ulu Cami'nin rehbersiz şekilde akıllı telefonla beraber gezilebileceğini dile getiren Şanlı, şöyle konuştu: ""Hurafelerden arındırılmış, tamamen ilmi araştırmalara dayalı, ben, Uludağ Üniversitesi İlahiyat Fakültesi öğretim görevlileri Prof. Dr. Bilal Kemikli ve Prof. Dr. Mustafa Kara hocamızın çalışmalarıyla beraber, Bursa Büyükşehir Belediye Başkanımız Alinur Aktaş'ın da bu konudaki desteğini alarak, iOS ve Android uygulamalarını indirmek suretiyle Ulu Cami'ye gelen ziyaretçilerimizin rehbersiz bir şekilde Ulu Cami'yi gezmelerini sağladık.""    Sosyal medyada Facebook, Twitter, Youtube ve Instagram sayfaları oluşturduklarını hatırlatan Şanlı, her cuma vaaz, hutbe ve namazların, dini günlerdeki programların camideki kameralar vasıtasıyla canlı yayınlandığını sözlerine ekledi."
8,Cehennem Deresi Kanyonu turizme değer katacak,"""Saklı cennet"" olarak adlandırılan Artvin, şelaleleri, milli parkları, zengin fauna ve florasının yanı sıra Cehennem Deresi Kanyonu ile de turizmde adından daha fazla söz ettirecek.",Gezi,https://www.trthaber.com/haber/gezi/cehennem-deresi-kanyonu-turizme-deger-katacak-650411.html,"Dünyada sayılı kanyonlar arasında gösterilen Cehennem Deresi Kanyonu ile Ferhatlı Kalesi, Ardanuç ilçesinin önemli turizm değerleri olarak öne çıkıyor. İlçe merkezine 7 kilometre uzaklıktaki kanyon, içerisine doğru ilerledikçe ilginç manzaralarıyla dikkati çekiyor. 500 metre uzunluğu ve 70 metre genişliği bulunan kanyon, taşlı ve dik patikalarının yanı sıra tek kişinin bile zor sığacağı yollardan geçilerek gezilebiliyor.    Ferhatlı köyü sınırları içinde yer alan Ferhatlı Kalesi ise yöre halkınca Ferhat ile Şirin'in hikayesinin yaşandığı yer olarak kabul ediliyor. Kitabesi bulunmayan kalenin, Ardanuç Kalesi ile aynı tarihte İberya Kralı Vahtang Gorgasal tarafından 5. yüzyılda onarıldığı biliniyor. Evliya Çelebi'nin seyahatnamesinde ""Harbe Kalesi"" olarak bahsettiği tarihi kale, moloz taş kullanılarak yapılan sur duvarlarıyla ilçe merkezine 5, Cehennem Deresi Kanyonu'na ise 2 kilometre mesafede bulunuyor. Ardanuç Belediye Başkanı Yıldırım Demir, kentin en eski yerleşim merkezlerinden Ardanuç'un, tarihi ve kültürel yapıların yanı sıra doğal güzellikleriyle de dikkati çektiğini söyledi.    Baraj gölü üzerinde yer alan Ferhatlı Kalesi'nin manzarası ve konumuyla ön plana çıktığını ifade eden Demir, ""Kale, Artvin-Ardanuç kara yolu üzerinde yer alıyor. Ferhat ve Şirin'in hikayesini herkes bilir. Biz de bu hikayenin bu kalede, bu coğrafyada geçtiğini düşünüyoruz, iddia ediyoruz. Ana yol üzerinde bulunması, ulaşımının kolay olması nedeniyle görülmeye değer tarihi yapılardan biri. Baraj gölünün üzerinde yer alıyor ve bu yönüyle de bir manzarası bulunuyor. İlçemize gelen yerli ve yabancı ziyaretçilerimizi de burada ağırlamak istiyoruz."" diye konuştu. Kanyona cam köprü yapılacak Demir, Cehennem Deresi Kanyonu'nun ise dünyanın ve Türkiye'nin sayılı kanyonlarından biri olduğunu belirterek, girişte yer alan yürüme yolunun ziyaretçilerin adrenalinini yükselttiğini söyledi.    Doğu Karadeniz Projesi Bölge Kalkınma İdaresi Başkanlığı (DOKAP) ve Doğu Karadeniz Kalkınma Ajansı (DOKA) tarafından bir süre önce ""Cehennem Deresi'nde Cennet Yaşanıyor"" adlı proje çalışmasının başlatıldığını anlatan Demir, şunları söyledi: ""Proje ile kanyonun üst bölümüne bir seyir alanı yapılması planlanıyor. Ayrıca giriş bölümü ve araç park alanları da düzenlenecek. Çalışmalar bittiğinde büyük bir cam köprü yapılacak. Bittiğinde çok güzel bir çalışmanın ortaya çıkacağını düşünüyoruz. Yürüyüş yolları daha iyi hale geleceği için kanyonu daha cazip bir hale getirecek. İnşallah bu çalışmalar kısa süre içerisinde biter ve burayı da daha iyi şekilde turizme kazandırmış oluruz."""
9,Buzla kaplı Çıldır Gölü'nde atlı kızakla gezinti keyfi,"Dondurucu soğukların etkisiyle yüzeyinin tamamı buzla kaplanan Çıldır Gölü'nde yerli ve yabancı ziyaretçiler, gölün üzerinde atlı kızak yaparak keyifli anlar yaşadı.",Gezi,https://www.trthaber.com/haber/gezi/buzla-kapli-cildir-golunde-atli-kizakla-gezinti-keyfi-639167.html,"Kars-Ardahan arasında yer alan Çıldır Gölü, bugünlerde buz tutan yüzeyiyle yerli ve yabancı turistlerin uğrak yeri oldu. Hava sıcaklığının sıfırın altında 18 dereceye kadar düşmesiyle Kars'ın Arpaçay ilçesinin Kütük Ev mevkisindeki gölün büyük bölümü buzla kaplandı.   Bölgeye gelen yerli ve yabancı turistler, buz kalınlığının 20 santimetreye ulaştığı gölün üzerinde atlı kızak ve yürüyüş yaptı.    Almanya'dan gelen Özba Açelya Güney, ""Almanya'dan Çıldır Gölü'nü görmeye geldik, çok güzelmiş. Çok beğendik buraları. İlk kez buzun üzerine çıkıyorum, değişik bir his. Daha önce gelmiştik ama o zaman buz tutmamıştı. Bu haliyle ayrı güzelmiş. Göl üzerinde yürümek çok ilginç."" dedi.    Atlı kızakçı Dural Daşdemir ise buz üzerinde gezinti yapmak isteyenlere hizmet verdiklerini belirterek, şöyle konuştu: ""Gece etkili olan soğuk, buz kalınlığını üzerine çıkılabilecek seviyeye getirdi. Biz de atlı kızaklarımızı göle indirdik ve yerli ve yabancı turistlere hizmet vermeye başladık. Bu yıl ilgi çok yoğun. Gelen herkese yardımcı oluyoruz."" "
10,Dünyanın gözde tarihi mekanlarına dijital gezi,"Seyahat etmeyi, yeni yerler görmeyi sevenler bu tutkularına koronavirüs nedeniyle ara vermek zorunda kaldı. Ancak gezi tutkusu, virüs engeli tanımıyor. Çünkü sokağa çıkılamasa da bir tıkla dünyanın öbür ucuna turistik geziler yapılabiliyor.",Gezi,https://www.trthaber.com/haber/gezi/dunyanin-gozde-tarihi-mekanlarina-dijital-gezi-472669.html,"Zorunlu ev günlerini eğlenceli hale getirmek için pek çok seçenek bulunuyor. Dijital geziler de bunlardan biri... Özellikle seyahat etmek ve yeni kültürleri tanımaktan hoşlananlar için internette eşsiz olanaklar mevcut. Öyle ki sayısız tarihi mekan sadece bir tık uzaklıkta. Bu sayede Peru’ya uzanıp gizemli Machu Picchu şehrini gezmek, Hindistan’da Şah Cihan’ın eşi için yaptırdığı Tac Mahal’i görmek ya da dünyanın en uzun savunma duvarı Çin Seddi üzerinde yürümek mümkün. İşte Google Arts&Culture üzerinden yapacağınız küçük bir aramayla gezebileceğiniz yerlerden birkaçı...    Peru’nun gizemli şehri: Machu Picchu And Dağları’nın tepesinde bütün gizemiyle duran Machu Picchu’nun geçmişi 15. yüzyıla dek uzanıyor. İnka hükümdarı Pachacutec Yupanqui tarafında inşa ettirilen Machu Picchu, Peru’nun Cusco şehrine 88 kilometre uzaklıkta yer alıyor.  Machu Picchu şehri birbirine merdivenlerle bağlı 200’den fazla taş yapıdan oluşuyordu. Kaynaklara göre İspanyolların istilasından, dağlar arasında kaldığı için fark edilmeyerek kurtulan şehir, çiçek hastalığı salgını nedeniyle terkedildi. Machu Picchu 1911’de tesadüfen bulundu. O günden bu yana da Güney Amerika’nın en fazla turist çeken yerleri arasında.     Hindistan’ın sembolü: Tac Mahal  Hindistan’ı ziyaret eden turistlerin görmeden geri dönmedikleri yerlerden biri olan Tac Mahal, Agra şehrinde bulunuyor. Babür İmparatoru Şah Cihan’ın genç yaşta vefat eden eşi Mümtaz Mahal anısına yaptırdığı muhteşem güzellikteki anıt, İslam mimarisinin de önemli yapıtları arasında gösteriliyor.  Tac Mahal, dünyanın dört bir yanından gelen yaklaşık 2 bin proje arasından seçilerek inşa edildi. İnşaat 1632’de başlandı ve 20 yılda tamamlandı. Duvarlarında 42 zümrüt, 142 yakut, 625 pırlanta ve 50 incinin yer aldığı Tac Mahal aynı zamanda UNESCO Dünya Mirası Listesi’nde.    Endonezya’daki Hindu Tapınağı: Prambanan  Dünyanın en güzel ve en büyük tapınaklarından Prambanan, 250’den fazla büyüklü küçüklü yapıdan oluşuyor. 9. yüzyıla tarihlenen tapınak kompleksi, Hindu prensi Rakai Pikatan tarafından yaptırıldı. Zaman içerisinde yağmalanan, depremlerle sarsılan tapınak 1937’de restore edilerek yenilendi.  UNESCO Dünya Mirası Listesi’nde yer alan Prambanan, Endonezya’nın Yogyakarta kentinin 17 kilometre kuzeydoğusunda bulunuyor. Kompleks, tipik Hint mimarisinin özelliklerini taşıyor ve turistlerden büyük ilgi görüyor.     En uzun savunma duvarı: Çin Seddi Günümüzde 2 bin 500 kilometrelik kısmı ayakta kalan Çin Seddi aslında çok daha uzundu. MÖ 221 ile MS 608 yılları arasında parça parça inşa edilen yapının uzunluğu, yıkılmış kısımlarıyla birlikte yaklaşık 9 bin kilometreyi buluyordu. Ancak yapılan son arkeolojik araştırmalara göre, bütün kollarıyla birlikte Çin Seddi’nin toplam uzunluğunun 21 bin 196 kilometre olduğu söyleniyor. Bir ucu çöle diğer ucu okyanusa dek uzanan Çin Seddi üzerinde kale, kule ve odalardan oluşan 44 bin yapı bulunuyor.     Roma’nın simgesi: Kolezyum Roma İmparatorluğu döneminden günümüze miras kalan Kolezyum, yaklaşık 2 bin yıl önce inşa edildi. Depremler, bu anıtsal yapının büyük ölçüde yıkılmasına neden oldu. Ancak Kolezyum’un ayakta kalan kısmı bile, İtalya’ya yolu düşenleri kendine hayran bırakmaya yetiyor.  55 bin seyirci kapasiteli bu görkemli yapının en etkileyici bölümü kuşkusuz arenası. Aynı zamanda Roma’nın simgesi sayılan tarihi mekan zamanında gladyatör dövüşlerine, tiyatro oyunlarına, hatta idamlara sahne oldu. Adını İmparator Neron’un “Colossus” adlı heykelinden alan Kolezyum’un yapılan kazılar sonucu ortaya çıkarılan yer altı yapısı da dikkate değer. "
